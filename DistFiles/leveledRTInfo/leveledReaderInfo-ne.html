<!-- स्तर तोकिएको पाठ्यपुस्तकको अफलाइन प्रलेखन सम्बन्धी जानकारीमूलक सामग्री--><html><head><!--link(rel="stylesheet" type="text/css" href="leveledReaderInfo.css")--></head><body><h1 id="Vocabulary">शब्दावली</h1><p>प्रारम्भिक स्तरमा बालबालिकाहरूले जानेबुझेका सरल शब्दहरू प्रयोग गर्नुहोस्। यदि तपाईंको भाषामा सम्भव छ भने, एउटा मात्र उच्चारण एकाङ्क भएका शब्दहरू प्रयोग गर्नुहोस्। बच्चाहरू माथिल्लो स्तरमा उक्लदैँ जाँदा तपाईंले बढी उच्चारण एकाङ्क भएका शब्दहरू प्रयोग गर्न सक्नुहुन्छ। तपाईंले कम परिचित शब्दहरू प्रयोग गर्न सुरू गर्न सक्नुहुन्छ। बालबालिकाहरूले सेरोफेरोका शब्द तथा वाक्यहरूका साथै चित्रहरूको सहायताले यी कम परिचित शब्दहरूको अर्थ ठम्याउन सक्नुपर्छ।</p><h1 id="Formatting">ढाँचा</h1><p>प्रारम्भिक पाठकहरूलाई ठूलो फन्ट र शब्दहरूको बीचमा स्पष्ट अन्तर हुँदा सजिलो हुन्छ। शब्द वा वाक्यहरू हरेक पानामा उही स्थानमा हुनुले पनि मद्दत पुर्‍याउँछ। पाठकहरू माथिल्लो स्तरमा उक्लँदै गर्दा, फन्टको आकार र अन्तर कम हुनेछन् र पानामा वाक्यहरू पहिलेकोभन्दा फरक ठाउँमा देखा पर्न सक्‍नेछन्।</p><p>Bloom मा फन्टको आकार ठूलो बनाउन, पङ्क्ति र शब्दहरू बीचको अन्तर बढाउन, पाठ बाकसमा क्लिक गरेर तल्लो बायाँ कुनामा रहेको "cog" लेखिएकेा चिन्‍हमा क्लिक गर्नुहोस्। तपाईंले यसो गरेर टेम्प्लेट पुस्तक बनाउनुभयो भने, सो टेम्प्लेट प्रयोग गरेर बनाइएका पुस्तकहरूमा पनि सोही फन्ट सेटिङहरू प्रयोग हुनेछन्।</p><h1 id="Predictability">पूर्वानुमान</h1><p><em>पूर्वानुमान</em> पाठमा हुनुको मतलब पाठकले त्यसपछि आउने शब्द अन्दाज लगाउन सक्छ भनिएको हो। तपाईंले एकै किसिमका शैलीहरू दोहोर्‍याएर  पूर्वानुमान क्षमता बढाउन सक्नुहुन्छ। तपाईंले प्रयोग गर्न सक्नुहुने केही शैलीहरू यहाँ दिइएका छन्:</p><ul><li>दोहोर्‍याइ - पाठका भागहरू दोहोर्‍याउने, उदाहरणको लागि, प्रत्येक पृष्ठमा एउटै वाक्य प्रयोग गर्ने र सो वाक्यमा केवल एउटा मात्र शब्द परिवर्तन गर्ने।</li><li>अनुक्रमण - हप्ताको बार जस्ता विदित अनुक्रम भएको कथा वा अङ्कहरूलाई ढाँचामा प्रयोग गर्ने पाठ।</li><li>अनुक्रम बनाउने - दोहोरिने र प्रत्येक पृष्ठमा थपिने ढाँचा भएको कथा।</li><li>अनुप्रास - ढाँचा वा अनुक्रम भएको कथा जसमा अनुप्रास पनि समावेश छ।<blockquote class="poetry"><pre>तारा बाजी लै लै
मामा आए घोडा
माइजु आइन डोली
पापा ल्याइन् सोली
खाने होला भोली</pre><div class="author">- अज्ञात</div></blockquote></li></ul><h1 id="IllustrationSupport">चित्रको सहायता:</h1><p>चित्रहरूले कथा बुझ्न सजिलो बनाउँछन्। कथामा प्रयेाग भएका चित्रहरूले स्‍तर अनुसार अर्थ दिन्छ। <em>स्तरमा</em> विभिन्न किसिमका पाठकहरूको लागि कथाले विभिन्न खाले अर्थ प्रदान गर्दछ (तल हेर्नुहोस्)। प्रायः खासै धेरै छापिएका सामग्रीहरू नभएका  संस्कृतिहरूमा जटिल तस्बिरहरूलाई बुझ्न गाह्रो हुन्छ भन्ने कुरा याद राख्नुहोस्।</p><ul><li> <strong>उदगामी पाठकहरूका लागि</strong>  तस्बिरहरू कथावस्तुसँग निकट रूपमा सम्बन्धित हुनुपर्छ। पाठकले तस्बिरलाई हेरेर मात्र पनि कथावस्‍तु ठम्याउन सक्नुपर्छ। यस स्तरमा चित्रहरू सरल हुनुपर्छ।</li><li> <strong>प्रारम्भिक पाठकहरूका लागि</strong> तस्बिरहरूले कथावस्तु बुझाइमा केही सहायता प्रदान गरेको हुनुपर्छ। पाठको मात्रा बढ्दै जाँदा, पाठकले तस्बिरहरूको सहायता लिने क्रम घट्दै जान्छ र उनीहरूले पाठबाटै बढी अर्थ पाउँछन्। यो स्तरमा चित्रहरू बढी जटिल हुन सक्छन्।</li><li> <strong>प्रवीण पाठकहरूका लागि</strong> तस्बिरहरूले कथावस्तु बुझाइमा थोरै वा कुनै सहायता प्रदान गर्नु हुँदैन। अर्थ बुझ्नको लागि पाठक तस्बिरमा भन्दा बढी पाठमा निर्भर हुन्छ। यो स्तरमा चित्रहरू झनै बढी जटिल हुन सक्छन्।</li></ul><h1 id="ChoiceOfTopic">शीर्षकको रोजाइ</h1><p>पुस्तकहरूको शीर्षक धेरै हुन सक्छन्। प्रारम्भिक पाठकहरूका लागि पुस्तक बनाउँदा उनीहरूले जानेबुझेका शीर्षकहरू छान्नुहोस्। त्यसो गर्दा पाठकहरू सो पाठ पढ्न उत्सुक हुनेछन् र उनीहरूलाई रुचि लाग्ने वा उनीहरूले जानेबुझेका कुराहरूको बारेमा पढ्न पाउँदा उनीहरू बढी समय पढ्ने गर्छन्। अनुभवी पाठकहरूको हकमा, शीर्षकहरूमा पाठकलाई राम्रोसँग ज्ञान नभएको जानकारी समावेश गर्न सकिन्छ।</p><ul><li> <strong>उदगामी पाठकहरूका लागि</strong> पुस्तक यथार्थपूर्ण अथवा ठोस हुनुपर्छ, एउटा विचार/विषयवस्तुमा केन्द्रित हुनुपर्छ र परिचित तथा सजिलै बुझ्न सकिने हुनुपर्छ।</li><li> <strong>प्रारम्भिक पाठकहरूका लागि</strong>, कुनै परिचित अवधारणामा केन्द्रित रहेर तर अलि गहिकिलो कथा विकास गर्नुहोस्।</li><li> <strong>प्रवीण पाठकहरूका लागि</strong> परिचित विषयवस्तुभन्दा बाहिरका, बढी  विविध र काल्पनिक अवधारणाहरू पनि समावेश गर्न सकिन्छ।</li></ul></body></html>